30

ticulus abdominis ultimus marginem posteriorem habet sinuatum et denticulatum et post un·
gues finales in angulum acutum prominentem. ·

Mensibus Augusto et Septembri et prope Gedanum et prope Regiomontum reperi.

ὅ. {amoenus macrum-us MfiLL.

Miiller, Entom. p. 77. tab. X. fig. 1—4.

Cephalothorax in animalibus adultis minutus in rostrum breve et latum et obtusum
abit, incisura testae parva et angusta oblique ascendit. Fornix testae latissimus partem
ceplialothoracis inferiorem prorsus occulit et margine recto ad apicem usque rostri porrigitur.
Oculus, qui mediocri magnitudine est, et macula nigra, quae forma est rotunda, non procul
inter se remoti et prope marginem anteriorem siti sunt. Antennae minores apice tantum e
testae fornice prominent, rostro autem longiores sunt, antennarum majorum trunci fornice
absconditi, setae autem marginem testae inferiorem superant.

Valvulae forma oblonga, a lateribus valde compressae sunt. Margines earum superior
et posterior arcuati sunt, anterior sinuatus, inferior subrectus, ciliatus et postice mucrone
exiguo instructus. Superficies striis aequalibus et densis et obliquis notata est. Tergum
colore caeruleo, cetera testae pars colore luteo est. ’

Maxime haec species abdominis forma et structura a ceteris generis Lyncei speciebus
differt. Abdomen gracile et solito longius ad marginem valvularum posteriorem porrigitur, et
pedes branchiales anteriori tantum ejus dimidio adbaerent. Supra abdomen cavum magnum
et valvulis circumclusum, quo ova recipiuntur, invenitur. Quae ut retineantur, nulli quidem
processus proprii et styliformes sunt, tota autem posterior abdominis pars edita est. In pen-
ultimo ejus annulo nullae reperiuntur setae. Ultimus autem articulus longus et graciliS,
margine posteriore duabus dentium seriebus instructo, inferiore emarginato, ita inflectitur, ut
tota ejus anterior superficies abdomen, apex autem ultimum pedem branchialem attingat.
Animali mortuo hic articulus plerumque longe e testa porrectus reperitur.

Lynceus macrourus Miilleri margine quidem inferiore non ciliato ab hoc animali dif-
fert, forsitan autem juniora animalia contemplatus est Muller, quae ab adultis testa pellu-

cida, cephalothorace longius protenso et margine inferiore perbrevibus tantum ciliis obsito
ab adultis animalibus discrepant.

Longitudo 0,35 lin.
Et prope Gedanum et prope Regiomontum in lacubus reperi.

Genus Polyphemus.

Polyphemus oculus M ὕ L L.

Mllne EdwardS‚ l. c. 111. p. 389. »- Polyphemus pediculus Straus. —- Monoculus polyphemus Ju-
rlne, hist. d. monocl. p. 143. pl. 15. 1-3.

Hujus speciei duo animalia reperi in lacu, qui in vico Ottomin prope Gedanum situs
est. Capta autem, priusquam accuratius perquirere et describere potui, perierunt.

