25

nere sejunctum est. Ceteri scriptores, qui ejus mentionem fecerunt, Miilleri descriptioni
nihil novi addiderunt et adhuc generis Sidae notae parum accurate cognitae fuerunt.

Sidae externa corporis forma cum Daphniis maximam partem congruit. Corpus enim
ut in illis duas in partes dividitur, in anteriorem sive cephalothoracem, qui testa arcte vesti—
tus est, et in posteriorem sive abdomen, quod longius porrectum et flexibile pedes branchiales
fert ac testa bivalvi solute modo detectum est. Ipsa autem cephalothoracis structura et eo
modo, quo valvulae ei adjunctae sunt, duo genera maxime inter se differunt. Cephalothorax
enim in Sida crista quadam testae prominente, quae in Daphniis supra antennarum majorum
basin fornicis modo arcuata' est, in duas partes latitudine inter se diversas non dividitur¹
sed-'eandem fere latitudinem superiore atque inferiore parte habet et omnibus partibus arcte
et aequabiliter testa vestitus est, ut haec continuo ab eo in antennas maj0res transeat et
basis harum prorsus nuda atque aperta sit. Incisura igitur, qua inferior pars valvularum a
cephalothorace sejuncta est, parva angustaque est et antennarum trunco obtegitur.

Antennarum majorum structura haec est. Constant e magno trunco et ex duobus ramis.
Truncus crassus et conicus duobus articulis, altero brevissimo, altero longiore et apice com-
pluribus spinulis instructo componitur et validis musculis movetur. Duorum ramorum, qui apici
trunci insident, superior e tribus, inferior e duobus articulis constat. Superioris articulus
primus brevissimus, apice oblique truncatus, secundus triplo longior et in margine superiore
spina satis longa, in inferiore tribus setis instructus, tertius denique secundo vix longior
spina minore setisque octo paribus intervallis disjunctis obsitus est. Ramus inferior, supe-
riore multo brevior duos modo habet articulos, quorum alter longus et cylindrieus spinam
longam setamque unam, alter brevissimus et compressus quatuor setas palmatas fert. Setae
omnes parvis processibus articulorum impositae, biarticulatae et plumosae sunt.

Post has antennas in corporis lateribus mandibulae magnae et ceterae oris partes sitae
sunt, quae iisdem Daphniarum partibus omnino similes esse videntur. —- Abdomini, quod
multo longiuS‚ quam in Daphniis porrectum est, sex paria pedum branchialium satis longe
inter se distantia inserta sunt. Forma pedes ab iisdem partibus generum affinium discrepant,
quum vero haec *ex descriptione, figuris non adjectis, difficile cognosci possit, paucis tantum
verbis describam. Quinque pedes. anteriores eadem sunt forma et lamina componuntur tenui,
membranacea, elongata, ita flexa, ut superficies anterior convexa, posterior concava sit. Ex
margine interiore non procul a basi cujusvis pedis lobulus triangularis prominet, cujus margo
superior viginti sere setis biarticulatis et plumosis obsitus est. In margine exteriore huic
laciniae ex adverso processus quidam bipartitus situs est, qui membrana tenui compositus et
in vesiculae modum inflatus est. Infra has partes ¹pedis lamina in duas lacinias, alteram
rectam et angustam, alteram in exterius versam et longiorem et latiorem divisa est. Illa ex
trihus articulis constare videtur et in apice et in toto margine interiore fere triginta duabus
setis biarticulatis plumosisque obsita est, haec in margine inferiore septem setis inarticulatis,
dilatatis, plumosis et in margine externo quatuor setis similibus inOtructa est. — Pedes sexti
paris multo minores sunt. In margine eorum interno non procul a basi lacinia quadrangu-
laris reperitur, quae praeter processus nonnullos in margine setis duabus instructa est. In
margine externo non, ut in aliis pedibus, vesicula sed processus quidam perparvus et sub-
rotundus et in margine pilis obsitus invenitur. Ceterum lamina in his quoque pedibus bilo-

4

