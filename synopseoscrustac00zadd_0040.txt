26

bata est, lobo externo lato et semilunari et quinque setis pilisque obsito, interno semiovato
et septem setis instructo. Omnes hae setae inarticulatae, plumosae prorsusque pellucidae sunt.

Valvulae abdominis tergo arctius adjacent, quam ut proprium iis cavum ad ova recipi—
enda et reservanda interpositum sit, quare illi processus, qui plurimis in Daphniis in abdo-
mine siti sunt et illud cavum concludunt, in genere Sida non inveniuntur. Tamen in latere
utroque abdomini et valvulis interjecta duo ova saepe reperiuntur. Certo quoque tempore
ephippium quoque ut in Daphniis invenitur.. Articulus penultimus abdominis posteriore parte
duobus processibus conicis satisque crassis instructus est, quorum apicibus duae setae longae
et biarticulata'e, articulo altero cylindrico et laevi, altero multo tenuiore. et plumoso, insertae
sunt. Ultimus denique abdominis annulus non ut in Daphniis introrsum inflexus est, sed
oblique et retro porrigitur maximamque partem e testa prominet. Forma ejus conica est,
superficies posterior duabus dentium seriebus, extremitas autem duobus unguibus, qui validi
et posteriore parte minoribus dentibus instructi sunt, armata est.

Propter magnam corporis pelluciditatem interna quoque organa bene perspici possunt.
Intestinum simplicissimum ut in Daphniis recta via abdomen percurrit, compluribus autem
rebus, praesertim cordis constructione Sida a generibus affinibus differt.

Sida crystallina STRAUS.

Milne Edwards, hist. d. crust. ΙΙΙ. p. 385. —- Daphnia ciystallina muller, Entomostraca p. 96.
tab. 14. lig. 1-4.

Cephalothoracis pars superior et anterior convexa et rotunda est, inferior lata et plana
vel paululum concava in rostrum rectum et acutum et satis prominens abit. Media in super-
ficie superiore locus editus invenitur. Oculus, in angulo anteriore et inferiore cephalothoracis
situs, magnitudine praestat et coni eJus vitrei e pigmento longe prominent. Macula autem
nigra, quae in Daphniis et Lynceis post oculum reperitur, omnino abesse videtur. Antennae
minores rost-ri utrique lateri insertae, uniarticulatae, cylindricae vel sub apicem paulum in-
crassatae ibique compluribus pilis parvisque setis instructae sunt. A tergo visus cephalo·
thorax pentagoni fere forma est. -- Parva impressio inter cephalothoracem et valvulas. Val-
vulae paene quadrangulares, margine supero paululum convexo, postico subrecto vel paululum
sinuato, infero recto, angulis obtusis et rotundatis. In angulo posteriore et inferiore nmero
’ parvus et in margine inferiore dentes subtilissimi oculis armatis conspiciuntur. Corpus elon-
gatum, a lateribus compressum, maxima pelluciditate praestat. Pedes branchiales longe inter
se remoti, colore sunt subcaeruleo. Longitudine animal 1 lineam paulo superat.

Animal subtilissimum est et in vitreo reservatum mox perit· Fortissimarum antenna-
rum ope magnis saltibus per aquam fertur. Quiescens, ut jam observavit Miillerus, capite
deorsum verso et antennis porrectis vitrei parieti cephalothoracis superiore parte adhaeret et
interdum tam arcte se affigit, ut jam mortuum hoc in situ remaneat. -— Daphniae quoque,
capite quidem erecto, vitrei parieti tergo adhaerent, nec scio, quorum organorum ope hoc
efficiatur.

In eadem aqua ac Daphnia bracliyura habitat et praesertim sub finem aestatis reperiri
videtur. Animalia autem, ephippio instructa, vere inveni.

