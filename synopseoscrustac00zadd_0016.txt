2

antennarum inferiorum pertinent3 alterius paris pedes maxima manus parte has superant,
tota chela articulum antecedentem fere aequante, manu subtel-ete, digitis paululo tantum
(sexta scilicet longitudinis parte) manu brevioribus3 ceteri pedes primi paris pedibus paene
aequales, posteriores anterioribus paulo longiores. Duae spinae parvae in utroque thoracis
latere sitae sunt, altera in margine antico inter antennam superiorem et inferiorem, altera
post antennam inferiorem. Pinnae caudatis lamina media angusta et triangularis et supra
transverse convexa, apice obtuso duabusque spinis instructo, superficie omnino laevi.

Longitudo animalis a rostri apice usque ad abdominis porrecti extremitatem pollices
duos et dimidium conficit. Color subalbidus corpore subpellucido. — Una cum Crangone
maris baltici in littore Gedanensi vulgaris est.

Haec species aPalaemone Squilla‚ ut eum describitMilnc Edwards, compluribus rebus
differre videtur, praecipue longitudinis ratione, quae est inter chelae manum et digitos, tum
corporis magnitudine, quae in P. squilla lineas viginti non superat. Quae res eo magis
discrimen specificum praebere videtur, quod cetera maris baltici animalia minora quam aliorum

marium incolae sunt.

Slollftlopssnl.

Genus Mysis.

Descriptioni generis Mysis, a Milne Edwards l. c. p. 452. datae, quaedam de discri-
mine, quod est inter feminas et mares, addenda sunt. Mares enim a feminis non solum
partium genitalium constructione et pedibus spuriis in organa genitalia auxiliaria commutatis,
sed etiarn antennarum structura et processu quodam piloso, antennarum superiorum trunco
inserto, a feminis differre videntur. Memoratu etiam dignum esse videtur, organa, quae
dicuntur partium genitalium auxiliaria, in maribus duarum specierum, quae a me perquisitae
sunt, tantopere inter se structura discrepare, ut in Mysi spinuloso ex pedum spuriorum duo·
bus paribus, in Mysi vulgari ex uno tantum pari constent.

1. Mysis spinulosus L E Α C Η.

Mllne Edwards l. e. 11. 457.

Thorax in animalibus adultis in rostrum depressum, apice rotundatum, oculorum scapos
non tegentem exit¹‚ in animalibus juvenilibus processu tantum minore obtuso triangulari in-
structus est. Lorica thoi-aeica, margine posteriore profunde emarginato, in dorso vix ad an-
nulum' thoracis penultimum, in lateribus ad ultimum usque pertinet. — Pinnae caudatis
lamina media oblonga, ad apicem paululo tantum coarctata, marginibus lateralibus subtiliter
dentatis et spinulosis‚ margine posteriore profunde exciso et duabus spinis dentibusque sub-
tilissimis, magnitudine demum multo aucta in conspectum venientibus, instructo. Pedum
spuriorum ultimi paris sive pinnae caudalis loborum lateralium articulus finalis interior la-
mina media paulo longior et lanceolatus, exterior multo longior et apice obtuso, uterque
circumcirca pilis longis instructus.

