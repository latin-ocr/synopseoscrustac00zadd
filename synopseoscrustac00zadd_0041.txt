2⁷
Genus Lynceus.

Genus Lynceus, a Miillero positum, animalia plerumque perparva complectitur, quae
communi quidem corporis structura Daphniis sunt similia, praecipue autem cephalothoracis
et antennarum et pedum et digestionis organorum constructione ab iis differunt.

In Lynceis testa in utroque cephalothoracis latere prominens cristam similem atque in
Daphniis sed multo etiam majorem et latiorem componit, quae fornicis modo antennas ma-
j0res obtegit. Hinc autem progressa non ut in illo genere in anteriore cephalothoracis facie
terminatur, sed oblique et arcu descendens apicem anteriorem et inferiorem cephalothoracis
superat et in rostrum proniinet3 ,unde sequitur, ut prorsus diversae sint eae partes, quae
rostra vocantur in Lynceis et in Daphniis. Qua testae constructione fit, ut inferior cephalo-
thoracis pars, quae angusta et a lateribus compressa est, semper superiore multo minor sit
et interdurn rostro et fornice omnino obtecta ne in conspectum quidem veniat. Oculus igitur
non in hac inferiore sed in superiore parte prope a margine anteriore situs et minor quam
in Daphniis est. Illa vero macula nigra, quae in Daphniis post oculum sita plerumque parva
interdumque vix visibilis est, in Lynceis semper sub oculo nec procul a basi antennarum
minorum sita est et interdum oculum magnitudine aequat. Antennae minores, ut in generibus
affinibus, ex uno tantum articulo ,constant et post rostrum cephalothoracis margini inferiori
insertae sunt. Majores autem antennae parvae et debiles sunt, longitudine interdum ne
rostrum quidem superant et animali quiescente sub testam retrahuntur. Incisura etiam ipsa
testae valvulis et cephalothoraci interjecta, ex qua hae antennae, si moventur, projiciuntur,
longa quidem et interdum sinuata, sed acuta et angustissima est. Antennae autem, ut
in Lynceo trigonello vidi, ab -iisdem Daphniarumpartibus nonnisi setarum dispositione et
structura discrepant. Truncus duos habet articulos, alterum breviorem, alterum longiorem
et ad excipiendos ramos apice triangularem. Ramorum anterior sive interior e quatuor arti-
culis constat‚ quorum primus perbrevis, secundus omnium est longissimus, tertius autem
parva seta, ultimus denique duabus setis et uno pilo in apice est instructus. Ramus poste-
rior sive exterior tribus articulis, quorum ultimo tres setae longae insertae sunt, compositus
est. Setae omnes medio quidem articulatae, non vero pinnatae sunt.

Oris partium pedumque constructio nondum satis accurate a me perquisita est. Illae
quidem eadem, qua in Daphniis structura esse videntur. Pedes autem, quorum quatuor aut
quinque sunt paria, ab iisdem partibus illius generis longe discrepare, in iis speciebus, qua-
rum testa satis pellucida est, jam primo conspectu intelligi potestf Latioribus enim et bre-
vioribus laminis compositi esse ac minus inter se distare videntur.

Impressio quaedam, cephalotboraci et valvulis interjecta, in tergo plerumque non repe-
ritur. Valvulae ipsae permagnae sunt. Processus ad ova retinenda in tergo abdominis ple-
rumque nou inveniuntur. Ultimus abdominis articulus a penultimo semper incisura quadam,
cui duae setae insertae sunt, disjunctus et ut in Daphniis inflexus, unguibus duobus termi-
natur. Varia ejus in variis speciebus forma ad has inter se distinguendas optime adhibetur.
Inter organa corporis interna intestinum a solita generum affinium fabrica eo differt, quod,
priusquam ultimos aggreditur abdominis articulos, orbis instar flexum est. Ova interdum,
animalis parvitate respecta, magnitudine praestant, et, ut jam observavit Miiller, aliis in
speciebus duo ova majora, in aliis plura ac minora reperiuntur.

42

